---
title: Opšta uredba o zaštiti podataka (GDPR)
description: GDPR docs.microsoft.com.
ms.topic: article
ms.prod: legal
layout: ContentPage
ms.openlocfilehash: 91a5f1a3c93dbf5e50ab9842e63747fc9e443fe3
ms.sourcegitcommit: 608034089d1ea70317f64b4562eee1614c447d8f
ms.translationtype: HT
ms.contentlocale: bs-Latn-BA
ms.lasthandoff: 04/01/2022
ms.locfileid: "141347006"
---
# <a name="microsofts-gdpr-commitments-to-customers-of-our-generally-available-enterprise-software-products"></a>Obaveze korporacije Microsoft prema kupcima naših općenito dostupnih softverskih proizvoda za velike kompanije po osnovu GDPR-a

**Uvod**

Opća odredba o zaštiti podataka (GDPR) Evropske unije postavlja važne globalne zabrane kada su u pitanju prava na privatnost, sigurnost informacija i usklađenost. Korporacija Microsoft vjeruje da je privatnost fundamentalno pravo i da je GDPR važan korak naprijed u zaštiti i omogućavanju prava privatnosti pojedinaca.     

Microsoft je posvećen vlastitoj usklađenosti sa GDPR-om kao i pružanju niza proizvoda, osobina, dokumentacije i resursa da bi naši kupci imali podršku kod ispunjavanja svojih obaveza vezanih za usklađenosti po osnovu GDPR-a. Slijedi opis ugovornih obaveza korporacije Microsoft prema svojim kupcima u pogledu ličnih podataka koja se prikupljaju putem poslovnog softvera. (Za softver licenciran u okviru programa komercijalnog licenciranja korporacije Microsoft, direktno pogledajte Dodatak o zaštiti podataka u okviru proizvoda i usluga korporacije Microsoft (DPA) na http://aka.ms/dpa)

**Da li Microsoft ispunjava obaveze prema svojim kupcima u vezi s GDPR-om?**

Da. GDPR zahtijeva da kontrolori podataka (kao što su organizacije i razvojni inženjeri koji koriste usluge na mreži za velike kompanije od korporacije Microsoft) koriste samo obrađivače podataka (kao što je Microsoft) koji obrađuju lične podatke u ime kontrolora i pružaju dovoljno garancija za ispunjavanje ključnih zahtjeva GDPR-a. Microsoft ima ove obaveze prema svim klijentima programa komercijalnog licenciranja korporacije Microsoft u okviru DPA. Kupci drugih općenito dostupnih softvera za velike kompanije koje licencira Microsoft ili naša povezana društva mogu da koriste beneficije obaveza korporacije Microsoft prema GDPR-u, kako je i opisano u ovom obavještenju, do mjere do koje softver obrađuje lične podatke.

**Gdje mogu pronaći ugovorne obaveze korporacije Microsoft prema GDPR-u?**

Microsoftove ugovorne obaveze u pogledu GDPR-a (Uslovi GDPR-a) možete potražiti u prilogu DPA-a pod oznakom „Uslovi opće odredbe o zaštiti podataka Evropske unije.” Ovi uslovi obavezuju Microsoft na zahtjeve za obrađivače podataka člana 28 GDPR-a i drugih relevantnih članova GDPR-a. 

Microsoft je obuhvatio Uslovima GDPR-a sve kupce općenito dostupnih softverskih proizvoda za velike kompanije koje smo mi licencirali ili naša povezana društva prema uslovima licence za softver korporacije Microsoft koji su stupili na snagu 25. maja 2018. bez obzira na važeće verzije softvera za velike kompanije do mjere da je Microsoft obrađivač ili podobrađivač ličnih podataka u vezi sa takvim softverom i sve dok Microsoft nastavlja da nudi ili pruža podršku za tu verziju. Dodatne detalje možete pronaći u Smjernicama za životni ciklus korporacije Microsoft na https://support.microsoft.com/lifecycle.

Kako bi bilo jasnije, različite ili manje obaveze mogu se primjenjivati na beta ili predverzije softvera, softver koji je materijalno izmijenjen ili bilo koji softver koji je licencirao Microsoft ili naša povezana društva, a koji nije općenito dostupan javnosti ili u suprotnom nije licenciran prema uslovima licence za softver korporacije Microsoft. Neki proizvodi mogu da sakupljaju i šalju telemetriju ili druge podatke korporaciji Microsoft, i to zadano, a dokumentacija o proizvodu pruža informacije i programsku naredbu o tome kako isključiti ili konfigurirati takvo sakupljanje telemetrije.

**Koje obaveze su navedene u uslovima GDPR-a?**

Uslovi GDPR-a za Microsoft ukazuju na obaveze koje obrađivači iz Člana 28 GDPR-a trebaju da ispune.  Član 28 zahtijeva od obrađivača da se obavežu da će:

-   koristiti podobrađivače samo uz saglasnost kontrolora i snositi odgovornost prema podobrađivačima;
-   obrađivati lične podatke samo prema instrukcijama kontrolora, uključujući i one vezane za prijenose;
-   osigurati da lica koja obrađuju lične podatke obavezuje povjerljivost;
-   implementirati odgovarajuće tehničke i organizacione mjere kako bi se osigurao nivo sigurnosti ličnih podataka, a koji odgovara riziku;
-   pomagati kontroloru u njegovim obavezama kako bi odgovorio na zahtjeve subjekta podataka da bi iskoristili svoje prava prema GDPR-u.
-   ispuniti obavještenja o kršenju GDPR-a i zahtjeve za pomoć;
-   pomoći kontroloru sa procjenom utjecaja na zaštitu podataka i konsultacije sa nadzornim organima; 
-   izbrisati ili vratiti lične podatke na kraju pružanja usluga; i
-   podržati kontrolora dokazom o usklađenost sa GDPR-om.
