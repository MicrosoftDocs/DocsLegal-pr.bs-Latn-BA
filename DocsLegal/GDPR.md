---
title: Opća uredba o zaštiti podataka (GDPR)
description: GDPR learn.microsoft.com.
ms.topic: legal
ms.prod: legal
layout: ContentPage
ms.openlocfilehash: 1fd23b342c8822a527df59cf1785eb7cb1d0d9a4
ms.sourcegitcommit: 4992204ccdcaf82cb72bf4aafe4526dbbaff2564
ms.translationtype: HT
ms.contentlocale: bs-Latn-BA
ms.lasthandoff: 09/27/2022
ms.locfileid: "147979392"
---
# <a name="microsofts-gdpr-commitments-to-customers-of-our-generally-available-enterprise-software-products"></a>Obaveze korporacije Microsoft prema kupcima naših općenito dostupnih softverskih proizvoda za velike kompanije po osnovu GDPR-a

**Uvod**

Opća uredba Evropske unije o zaštiti podataka (GDPR) definira važna globalna pravila koja se odnose na prava na privatnost, sigurnost informacija i usklađenost. Korporacija Microsoft vjeruje da je privatnost fundamentalno pravo i da je GDPR važan korak naprijed u zaštiti i omogućavanju prava privatnosti pojedinaca.     

Microsoft je posvećen vlastitoj usklađenosti sa GDPR-om kao i pružanju niza proizvoda, osobina, dokumentacije i resursa da bi naši kupci imali podršku kod ispunjavanja svojih obaveza vezanih za usklađenosti po osnovu GDPR-a. U nastavku se navodi opis ugovornih obaveza kompanije Microsoft prema korisnicima u vezi s ličnim podacima prikupljenim putem poslovnog softvera. (Za softver licenciran putem komercijalnih programa kompanije Microsoft za licenciranje pogledajte Dodatak o zaštiti podataka za proizvode i usluge kompanije Microsoft (DPA) na http://aka.ms/dpa)

**Da li Microsoft ispunjava obaveze prema svojim kupcima u vezi s GDPR-om?**

Da. GDPR zahtijeva da kontrolori podataka (kao što su organizacije i razvojni inženjeri koji koriste usluge na mreži za velike kompanije od korporacije Microsoft) koriste samo obrađivače podataka (kao što je Microsoft) koji obrađuju lične podatke u ime kontrolora i pružaju dovoljno garancija za ispunjavanje ključnih zahtjeva GDPR-a. Microsoft se na to obavezuje prema svim korisnicima programa kompanije Microsoft programa za komercijalno licenciranje u DPA-u. Kupci drugih općenito dostupnih softvera za velike kompanije koje licencira Microsoft ili naša povezana društva mogu da koriste beneficije obaveza korporacije Microsoft prema GDPR-u, kako je i opisano u ovom obavještenju, do mjere do koje softver obrađuje lične podatke.

**Gdje mogu pronaći ugovorne obaveze korporacije Microsoft prema GDPR-u?**

Informacije o ugovornim obavezama kompanije Microsoft u vezi s GDPR-om (u nastavku „Odredbe GDPR-a”) možete pronaći u prilogu DPA-a pod nazivom „Odredbe Opće uredbe o zaštiti ličnih podataka za Evropsku uniju”. Te odredbe kompaniju Microsoft obavezuju na zahtjeve obrađivača u 28. članu GDPR-a i drugim relevantnim članovima GDPR-a. 

Microsoft je obuhvatio Uslovima GDPR-a sve kupce općenito dostupnih softverskih proizvoda za velike kompanije koje smo mi licencirali ili naša povezana društva prema uslovima licence za softver korporacije Microsoft koji su stupili na snagu 25. maja 2018. bez obzira na važeće verzije softvera za velike kompanije do mjere da je Microsoft obrađivač ili podobrađivač ličnih podataka u vezi sa takvim softverom i sve dok Microsoft nastavlja da nudi ili pruža podršku za tu verziju. Dodatne detalje možete pronaći u Smjernicama za životni ciklus korporacije Microsoft na https://support.microsoft.com/lifecycle.

Kako bi bilo jasnije, različite ili manje obaveze mogu se primjenjivati na beta ili predverzije softvera, softver koji je materijalno izmijenjen ili bilo koji softver koji je licencirao Microsoft ili naša povezana društva, a koji nije općenito dostupan javnosti ili u suprotnom nije licenciran prema uslovima licence za softver korporacije Microsoft. Neki proizvodi mogu da sakupljaju i šalju telemetriju ili druge podatke korporaciji Microsoft, i to zadano, a dokumentacija o proizvodu pruža informacije i programsku naredbu o tome kako isključiti ili konfigurirati takvo sakupljanje telemetrije.

**Koje obaveze su navedene u uslovima GDPR-a?**

Uslovi GDPR-a za Microsoft ukazuju na obaveze koje obrađivači iz Člana 28 GDPR-a trebaju da ispune.  Član 28 zahtijeva od obrađivača da se obavežu da će:

-   koristiti podobrađivače samo uz saglasnost kontrolora i snositi odgovornost prema podobrađivačima;
-   obrađivati lične podatke samo prema instrukcijama kontrolora, uključujući i one vezane za prijenose;
-   osigurati da lica koja obrađuju lične podatke obavezuje povjerljivost;
-   implementirati odgovarajuće tehničke i organizacione mjere kako bi se osigurao nivo sigurnosti ličnih podataka, a koji odgovara riziku;
-   pomagati kontroloru u njegovim obavezama kako bi odgovorio na zahtjeve subjekta podataka da bi iskoristili svoje prava prema GDPR-u.
-   ispuniti obavještenja o kršenju GDPR-a i zahtjeve za pomoć;
-   pomoći kontroloru sa procjenom utjecaja na zaštitu podataka i konsultacije sa nadzornim organima; 
-   izbrisati ili vratiti lične podatke na kraju pružanja usluga; i
-   podržati kontrolora dokazom o usklađenost sa GDPR-om.
