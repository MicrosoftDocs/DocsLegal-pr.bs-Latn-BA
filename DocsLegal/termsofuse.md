---
title: Uslovi za korištenje
description: Uslovi za korištenje za dokumentaciju na web-lokaciji learn.microsoft.com.
keywords: null
author: null
manager: null
ms.date: 06/13/2024
ms.service: learn
ms.assetid: 674fcfe7-14bb-4fe1-8a25-cbe6eca5dcd1
layout: ContentPage
---
# learn.microsoft.com - Uslovi za korištenje

## Prihvatanje Uslova

Sljedeći Uslovi za korištenje („TOU“) odnose se na vaše korištenje web-lokacije usluge Microsoft Learn ([https://learn.microsoft.com](https://learn.microsoft.com)), profila za Microsoft Learn i svih povezanih usluga. Microsoft zadržava pravo da ažurira TOU u bilo kojem trenutku, a da vas o tome ne obavijesti. Najaktuelniju verziju dokumenta TOU možete pregledati tako da kliknete vezu za hipertekst „Uslovi za korištenje” koja se nalazi na dnu naše web-lokacije.

## Opis usluge

Putem web-lokacije usluge Microsoft Learn, usluge Microsoft Learn i povezanih usluga Microsoft vam omogućava pristup do raznovrsnih resursa koji obuhvataju interaktivne praktične vodiče za obuku, dokumentaciju, videozapise, alate za razvojne inženjere, odjeljke za preuzimanje sadržaja, forume za komunikaciju i informacije o proizvodima (zajedničkim nazivom „Usluge“). Usluge, uključujući bilo kakva ažuriranja, poboljšanja, nove funkcije i/ili dodavanje bilo kakvih novih web-svojstava, podliježu odredbama dokumenta TOU.

## Ograničenje ličnog i nekomercijalnog korištenja

Ako nije drugačije navedeno, Usluge su namijenjene za vašu ličnu i nekomercijalnu upotrebu. Ne smijete modificirati, kopirati, distribuirati, emitirati, javno prikazivati, izvoditi, reproducirati, objavljivati, licencirati, prenositi ili prodavati bilo kakve informacije, softver, proizvode ili usluge pribavljene iz Usluga, niti kreirati izvedena djela na osnovu njih (osim za svoju vlastitu, ličnu, nekomercijalnu upotrebu) bez prethodne pismene saglasnosti kompanije Microsoft. Da ne biste ugrozili vlastitu sigurnost, ne objavljujte osjetljive informacije, kao što su lozinke, datumi rođenja, brojevi socijalnog osiguranja, brojevi pasoša, informacije o kreditnoj kartici ili finansijske informacije.

## Zaštita privatnosti i ličnih podataka

Vaša privatnost nam je važna. Pročitajte [Izjavu kompanije Microsoft o privatnosti](https://privacy.microsoft.com/privacystatement) („Izjava o privatnosti“), jer se u njoj opisuju vrste podataka koje prikupljamo od vas i vaših uređaja, način na koji koristimo te podatke i pravne osnove koje imamo za obradu podataka. U Izjavi o privatnosti se opisuje i način na koji Microsoft koristi Podneske (kako su definirani u ovom dokumentu), komentare, ocjene ili preglede Usluga, komunikacije, fajlove, fotografije, dokumente, audio zapise, digitalne radove, prijenose uživo, video zapise i bilo koji drugi sadržaj koji prenosite, pohranjujete, emitirate ili dijelite putem Usluga (zajedničkim nazivom „vaš Sadržaj”). Kada je obrada zasnovana na saglasnosti i u mjeri dopuštenoj zakonom, pristankom na ove Uslove potvrđujete saglasnost da kompanija Microsoft prikuplja, koristi i otkriva vaš Sadržaj i podatke onako kako je opisano u Izjavi o privatnosti. U nekim slučajevima ćemo prikazati zasebno obavještenje i zatražiti vašu saglasnost, kao što je navedeno u Izjavi o privatnosti.

**Javne korisničke informacije i sadržaj**: korisničke informacije koje saopćavate (uključujući korisničko ime, ime za prikaz, sliku avatara, biografiju, naziv radnog mjesta i organizaciju, vaše aktivnosti na web lokaciji usluge Microsoft Learn, kao i korisnička postignuća) mogu pregledati druge osobe. Od vas se traži da saopćite samo korisničko ime i ime za prikaz kako biste mogli koristiti profil za Microsoft Learn. Sva druga polja su opcionalna. Svoje korisničko ime, kao i ime za prikaz, možete ažurirati u bilo kom trenutku. Microsoft također može prikupiti i javno prikazati datum kada ste se registrirali koristeći profil za Microsoft Learn, kao i vašu povezanost s kompanijom Microsoft.

Druge osobe mogu vidjeti bilo koji Sadržaj koji javno objavite. Možda ćete moći izbrisati određene vrste Sadržaja nakon objavljivanja, ali ne mogu se sve vrste Sadržaja izbrisati nakon što se javno objave.

## Obavještenje o softveru dostupnom na ovoj web-lokaciji

Bilo koji softver koji je dostupan za preuzimanje putem Usluga (u nastavku „Softver”) predstavlja zaštićeno autorsko djelo kompanije Microsoft i/ili njenih dobavljača. Korištenje Softvera je regulirano uslovima ugovora o licenci s krajnjim korisnikom, ako je on zaključen, koji prati Softver ili je uvršten u njega („Ugovor o licenci”). Krajnji korisnik neće moći instalirati bilo kakav Softver popraćen Ugovorom o licenci ili koji obuhvata Ugovor o licenci, osim ako se najprije ne saglasi s uslovima Ugovora o licenci. Skripte ili kôd trećih strana na koji se upućuje ili koji se spominje na ovoj web-lokaciji licenciran je putem trećih strana koje su vlasnici tog kôda, a ne putem kompanije Microsoft.

Softver se stavlja na raspolaganje za preuzimanje uz zahtjev da ga mogu upotrebljavati isključivo krajnji korisnici u skladu s Ugovorom o licenci. Bilo kakva reprodukcija ili redistribucija Softvera koja nije u skladu s Ugovorom o licenci izričito se zabranjuje zakonom te može dovesti do oštrih građanskih i krivičnih kazni. Prekršitelji će biti krivično gonjeni u maksimalnoj mogućoj mjeri.

BEZ OGRANIČAVANJA PRETHODNO NAVEDENOG, KOPIRANJE ILI REPRODUKCIJA SOFTVERA NA BILO KOJI DRUGI SERVER ILI LOKACIJU ZA DALJNJU REPRODUKCIJU ILI REDISTRIBUCIJU IZRIČITO SU ZABRANJENI OSIM AKO TAKVA REPRODUKCIJA ILI REDISTRIBUCIJA NIJE IZRIČITO DOPUŠTENA U UGOVORU O LICENCI KOJI PRATI TAKAV SOFTVER.

GARANCIJA ZA SOFTVER, AKO POSTOJI, DATA JE ISKLJUČIVO U SKLADU S USLOVIMA OVOG UGOVORA O LICENCI. OSIM KAKO JE GARANTIRANO U UGOVORU O LICENCI, KOMPANIJA MICROSOFT CORPORATION SE OVIM PUTEM ODRIČE SVIH GARANCIJA I USLOVA VEZANIH UZ SOFTVER, UKLJUČUJUĆI SVE GARANCIJE I USLOVE KOJI SE ODNOSE NA TRŽIŠNI POTENCIJAL, BILO IZRIČITE, IMPLICIRANE ILI ZAKONSKE, KAO I PRIKLADNOST ZA ODREĐENU SVRHU, PRAVNI NASLOV I NEKRŠENJE PRAVA. KAO USLUGU VAMA MICROSOFT MOŽE STAVITI NA RASPOLAGANJE ALATE I USLUŽNE PROGRAME ZA KORIŠTENJE I/ILI PREUZIMANJE U SKLOPU USLUGA ILI VLASTITIH SOFTVERSKIH PROIZVODA. MICROSOFT NE DAJE NIKAKVE GARANCIJE U POGLEDU TAČNOSTI REZULTATA ILI IZLAZA KOJI PROIZLAZE IZ TAKVOG KORIŠTENJA BILO KAKVIH ALATA I USLUŽNIH PROGRAMA. POŠTUJTE PRAVA DRUGIH OSOBA U OBLASTI INTELEKTUALNOG VLASNIŠTVA PRILIKOM KORIŠTENJA ALATA I USLUŽNIH PROGRAMA KOJI SU DOSTUPNI U SKLOPU USLUGA ILI U SOFTVERSKIM PROIZVODIMA KOMPANIJE MICROSOFT.

LEGENDA O OGRANIČENIM PRAVIMA. Bilo koji softver preuzet iz Usluga za Sjedinjene Američke Države, njihove agencije i/ili predstavnike (u nastavku „Organi vlasti SAD-a”) ili u njihovo ime, pruža se uz ograničena prava. Korištenje, kopiranje ili otkrivanje koje vrše Organi vlasti SAD-a, podložno je ograničenjima navedenim u podstavu (c)(1)(ii) u klauzuli Prava na tehničke podatke i računarski softver u odjeljku DFARS 252.227-7013 ili podstavu (c)(1) i (2) teksta Komercijalni računarski softver – ograničena prava u odjeljku 48 CFR 52.227-19, kako je primjenjivo. Proizvođač je kompanija Microsoft Corporation, One Microsoft Way, Redmond, WA 98052-6399.

## Obavještenje o dokumentima dostupnim na ovoj web-lokaciji

Moguće je da se na određenu dokumentaciju primjenjuju izričite licencne odredbe odvojene od odredbi navedenih u ovom dokumentu. U mjeri u kojoj te odredbe nisu u saglasnosti, preimućstvo imaju izričite licencne odredbe.
Dozvole za korištenje Dokumenata (npr. studije, saopćenja za štampu, specifikacije i najčešće postavljana pitanja) iz Usluga dodjeljuju se pod uslovom (1) da se obavještenje o autorskim pravima navedeno u nastavku pojavljuje u svim kopijama te da se pojavljuju i obavještenje o autorskim pravima i obavještenje o dozvoli; (2) da se takvi Dokumenti iz Usluga koriste samo u informativnu i nekomercijalnu ili ličnu svrhu te da se ne kopiraju i ne objavljuju na bilo kojem mrežnom računaru niti da se objavljuju u medijima; i (3) da se Dokumenti ne mijenjaju na bilo koji način. Akreditirane obrazovne institucije, npr. osnovne i srednje škole, univerziteti, javni/privatni fakulteti i državne škole mogu preuzimati i reproducirati Dokumente za distribuciju u učionici. Za distribuciju izvan učionice neophodno je izričito pismeno dopuštenje. Korištenje u bilo koje druge svrhe izričito je zabranjeno zakonom te može dovesti do oštrih građanskih i krivičnih kazni. Prekršitelji će biti krivično gonjeni u maksimalnoj mogućoj mjeri.

Prethodno navedeni dokumenti ne obuhvataju dizajn ili izgled web-lokacije Microsoft.com ili bilo koje druge web-lokacije koju Microsoft posjeduje, vodi, licencira ili kontrolira. Elementi web-lokacija kompanije Microsoft zaštićeni su zakonima o komercijalnoj opremi proizvoda, zaštićenim znakovima, zaštiti tržišnog nadmetanja i drugim zakonima te ih nije dopušteno kopirati niti imitirati, u cijelosti ili djelimično. Ne smijete kopirati ili dalje prenositi logotipe, grafiku, zvuk ili slike s bilo koje web-lokacije kompanije Microsoft osim ako to Microsoft izričito ne dopusti.

## Odricanje i ograničenje odgovornosti za Usluge

MICROSOFT I/ILI NJEGOVI DOBAVLJAČI NE DAJU NIKAKVE IZJAVE O PRIKLADNOSTI USLUGA ILI PRIKLADNOSTI INFORMACIJA SADRŽANIH U DOKUMENTIMA I POVEZANOJ GRAFICI OBJAVLJENOJ U SKLOPU USLUGA ZA BILO KOJU SVRHU. SVE USLUGE, DOKUMENTI I POVEZANA GRAFIKA PRUŽAJU SE „KAKVI JESU” BEZ GARANCIJA BILO KOJE VRSTE. KOMPANIJA MICROSOFT I/ILI NJENI DOBAVLJAČI OVIM PUTEM SE ODRIČU SVIH GARANCIJA I USLOVA VEZANIH UZ USLUGE, INFORMACIJE I POVEZANU GRAFIKU, UKLJUČUJUĆI SVE GARANCIJE I USLOVE KOJI SE ODNOSE NA TRŽIŠNI POTENCIJAL, BILO IZRIČITE, IMPLICIRANE ILI ZAKONSKE, KAO I PRIKLADNOST ZA ODREĐENU SVRHU, PRAVNI NASLOV I NEKRŠENJE PRAVA. KOMPANIJA MICROSOFT I/ILI NJENI DOBAVLJAČI NI U KOJEM SLUČAJU NISU ODGOVORNI ZA POSEBNE, INDIREKTNE ILI POSLJEDIČNE ŠTETE ILI BILO KAKVE ŠTETE NASTALE NA OSNOVU GUBITKA MOGUĆNOSTI KORIŠTENJA, PODATAKA ILI PROFITA, BILO ZBOG DJELOVANJA NA OSNOVU UGOVORA, NEPAŽNJE ILI DRUGE NEDOPUŠTENE RADNJE, KOJE SU PROIZAŠLE IZ TIH USLUGA ILI SU VEZANE UZ TE USLUGE, UKLJUČUJUĆI KORIŠTENJE ILI UČINAK INFORMACIJA DOSTUPNIH U OKVIRU TIH USLUGA.

DOKUMENTI I POVEZANA GRAFIKA OBJAVLJENA U USLUGAMA MOŽE SADRŽAVATI TEHNIČKE NETAČNOSTI ILI TIPOGRAFSKE GREŠKE. POVREMENO SE U OVDJE NAVEDENE INFORMACIJE DODAJU IZMJENE. KOMPANIJA MICROSOFT I/ILI NJENI DOBAVLJAČI U BILO KOJEM TRENUTKU MOGU UNIJETI POBOLJŠANJA I/ILI IZMJENE U PROIZVODE I/ILI PROGRAME OPISANE U OVOM DOKUMENTU.

KOMPANIJA MICROSOFT I/ILI NJENI DOBAVLJAČI NI U KOJEM SLUČAJU NISU ODGOVORNI ZA POSEBNE, INDIREKTNE ILI POSLJEDIČNE ŠTETE ILI BILO KAKVE ŠTETE NASTALE NA OSNOVU GUBITKA MOGUĆNOSTI KORIŠTENJA, PODATAKA ILI PROFITA, BILO ZBOG DJELOVANJA NA OSNOVU UGOVORA, NEPAŽNJE ILI DRUGE NEDOPUŠTENE RADNJE, KOJE SU PROIZAŠLE IZ UPOTREBE ILI IZVOĐENJA TIH USLUGA, SOFTVERA, DOKUMENATA, PRUŽANJA ILI NEMOGUĆNOSTI PRUŽANJA USLUGA ILI INFORMACIJA DOSTUPNIH U OKVIRU TIH USLUGA ILI KOJE SU POVEZANE S TIM AKTIVNOSTIMA.

## Račun profila za Microsoft Learn, lozinka i sigurnost

Da biste pristupili nekim Uslugama može vam biti potreban Microsoft račun, račun za Azure Active Directory ili profil za Microsoft Learn.

**Microsoft račun**. Vaš Microsoft račun omogućava vam da se prijavljujete u proizvode, web-lokacije i usluge koje pružaju Microsoft i neki njegovi partneri. Моžеtе [kreirati Microsoft rаčun tаkо štо ćеtе sе registrirati na mreži](https://signup.live.com/). Microsoft računi podliježu [Ugovoru kompanije Microsoft o pružanju usluga ](https://www.microsoft.com/servicesagreement/).

**Račun za Azure Active Directory**. Moguće je da imate Microsoft račun jer ste dio kompanije ili organizacije za koju radite. Obratite se administratoru svoje kompanije ili organizacije za informacije o tom računu.

**Račun profila za Microsoft Learn**. Račun za profil za Microsoft Learn vam omogućava da se prijavite na web-lokaciju usluge Microsoft Learn i koristite povezane usluge, uključujući besplatni pristup resursima za obuku, deblokiranje postignuća, ocjenjivanje, komentiranje, objavljivanje sadržaja i korištenje drugih interaktivnih usluga. Račun za profil za Microsoft Learn možete kreirati tako da kreirate korisničko ime u profilu za Microsoft Learn nakon što ste se prijavili pomoću Microsoft računa ili računa za Azure Active Directory.

Saglasni ste da nećete koristiti lažne, netačne ili obmanjujuće informacije pri registraciji za račun za profil za Microsoft Learn. Isključivo vaša odgovornost je da održavate povjerljivost podataka vezanih uz lozinku i račun. Pored toga, isključivo vi ste odgovorni za sve aktivnosti koje se odvijaju u sklopu vašeg računa. Saglasni ste da ćete odmah obavijestiti Microsoft u slučaju bilo kakvog neovlaštenog korištenja vašeg računa ili bilo kakve druge povrede sigurnosti. Microsoft neće biti odgovoran ni za kakav gubitak koji možete pretrpjeti u slučaju da vašu lozinku ili račun koristi druga osoba, uz vaše znanje ili bez njega. Međutim, možete biti pozvani na odgovornost zbog gubitaka koje pretrpi Microsoft ili druga strana u slučaju da neko drugi koristi vaš račun ili lozinku. Ni u kojem trenutku ne smijete koristiti tuđi račun bez dozvole vlasnika računa.

Ako kreirate račun za profil za Microsoft Learn u ime pravnog subjekta, kao što je poduzeće ili poslodavac, izjavljujete da imate zakonsko pravo da obavežete tog subjekta prema ovim Uslovima. Akreditive za račun za profil za Microsoft Learn ne možete prenijeti na drugog korisnika ili pravnog subjekta. Da biste zaštitili račun, čuvajte povjerljivost podataka svog računa. Odgovorni ste za sve aktivnosti koje se odvijaju na vašem računu za profil za Microsoft Learn.

Račun za profil za Microsoft Learn možete zatvoriti pomoću postavki računa za profil za Microsoft Learn.

## Protivzakonito ili zabranjeno korištenje nije dozvoljeno

Uslov za korištenje Usluga je da Usluge ne koristite u bilo koju svrhu koja je protivzakonita ili zabranjena ovim odredbama, uslovima i obavještenjima. Ne smijete koristiti Usluge na bilo koji način koji bi mogao oštetiti, onemogućiti, preopteretiti ili otežati rad bilo kojeg servera kompanije Microsoft ili mreže povezane s bilo kojim serverom kompanije Microsoft ili ometati bilo koju stranu pri korištenju Usluga i uživanju u njima. Ne smijete pokušavati ostvariti neovlašteni pristup bilo kojoj Usluzi, drugim računima, računarskim sistemima ili mrežama povezanim s bilo kojim serverom kompanije Microsoft ili bilo kojom Uslugom putem hakiranja, neovlaštenog otkrivanja lozinke ili na bilo koji drugi način. Ne smijete pribaviti ili pokušati pribaviti bilo kakve materijale ili informacije na bilo koje načine koji nisu svrsishodno stavljeni na raspolaganje putem Usluga.

## Pravila 

Da bi se ostvarila digitalna sigurnost načina na koji korisnici stupaju u međusobnu interakciju u vlastitom sadržaju te njihovog ponašanja, za Usluge važe pravila o tome koje vrste sadržaja i ponašanja nisu dopuštene. Zabranjeni sadržaj će biti uklonjen. Vaš račun može biti suspendiran ili izbrisan s Usluga ako objavite štetan sadržaj.  

### Zlostavljanje i maltretiranje 

Ne dopuštamo sadržaj ili ponašanje zlostavljačke naravi usmjereno protiv neke osobe ili grupe. To obuhvata bilo koju radnju kojom se: 

- maltretiraju, zastrašuju ili ugrožavaju druge osobe.
- vrijeđaju osjećanja drugih ljudi ponižavanjem ili omalovažavanjem. 
- nastavlja nepoželjni kontakt ili interakcija, posebno kada kontakt dovodi do toga da se druge osobe boje povreda. 

### Seksualno iskorištavanje i zlostavljanje djece (CSEA) 

Ne dopuštamo iskorištavanje djece, nanošenje štete djeci ili prijetnju nanošenjem štete djeci na Uslugama; CSEA predstavlja svaki sadržaj ili aktivnost koja nanosi štetu ili prijeti nanošenjem štete djetetu iskorištavanjem, trgovinom, iznudom ili ugrožavanjem. To obuhvata dijeljenje vizuelnih medija sa sadržajem seksualne naravi u kojem se prikazuju djeca ili ukazuje na njihovu seksualnost. CSEA također obuhvata vrbovanje, što je neprikladna interakcija s djecom kroz kontaktiranje djeteta, razmjenjivanje privatnih poruka ili razgovaranje s djetetom u svrhu traženja ili nuđenja seksa ili seksualnog sadržaja, dijeljenje sadržaja koji je seksualno sugestivan, te planiranje sastajanja s djetetom radi seksualnih susreta. Dijete je svaka osoba mlađa od 18 godina ili osoba koja nije dosegla punoljetstvo, kako je ono definirano važećim zakonom. 

Automatski ćemo izbrisati račun za Microsoft Learn bilo kojeg korisnika koji objavljuje CSEA. 

### Koordiniranje štete  

Usluge se nikada ne bi trebale koristiti za povređivanje ljudi, uključujući kroz rad s drugima kako bi se nanijela fizička šteta. Nije dopuštena saradnja ili pravljenje konkretnih planova s drugima u zajedničku svrhu nanošenja fizičkih povreda nekoj osobi. 

### Eksplicitno nasilje i krvoproliće  

Nasilni sadržaj u stvarnom svijetu može biti uznemiravajući, uvredljiv ili čak traumatičan za korisnike. 

Ne dopuštamo nikakav vizuelni sadržaj koji promovira nasilje u stvarnom svetu ili ljudsko krvoproliće. 

To može obuhvatati slike ili videozapise na kojim se prikazuje sljedeće: 

- stvarna djela izazivanja teških tjelesnih povreda ili smrti neke osobe ili grupe. 
- nasilno zlostavljanje u domaćinstvu usmjereno na stvarnu osobu ili ljude. 
- teške posljedice ili fizička trauma, kao što su unutrašnji organi ili tkiva, spaljeni ostaci osobe, odsječeni udovi ili odrubljivanje glave. 

### Govor mržnje i diskriminacija  

Ne dopuštamo sadržaj pun mržnje koji napada, vrijeđa ili degradira nekoga zbog zaštićene osobine, kao što su rasa, etnička pripadnost, pol, rodni identitet, seksualna orijentacija, religija, nacionalno porijeklo, starost, invaliditet ili kasta. 

Govor mržnje obuhvata: 

- promoviranje štetnih stereotipa o ljudima zbog zaštićene osobine. 
- dehumanizirajuće izjave, kao što je poređenje nekoga sa životinjom ili drugim neljudskim bićem, zbog zaštićene osobine. 
- podsticanje ili podržavanje nasilja nad nekim zbog zaštićene osobine. 
- pozivanje na segregaciju, isključivanje ili zastrašivanje ljudi zbog njihove zaštićene osobine. 
- simboli, logotipi ili druge slike koje se prepoznaju kao komunikacijska mržnja ili rasna superiornost. 

### Intimni slikovni sadržaj snimljen bez pristanka i intimna iznuda  

Ne dopuštamo dijeljenje seksualno intimnih slika neke osobe bez njene dozvole, odnosno sadržaja koji se naziva i intimnim slikovnim sadržajem snimljenim bez pristanka ili skraćeno NCII. Ne dopuštamo da se NCII distribuira na našim uslugama, niti dopuštamo bilo koji sadržaj kojim se hvali, podržava ili zahtijeva NCII. 

Uopćeno govoreći, sadržaj posmatramo kao NCII ako video ili slika ima sljedeće karakteristike: 

- snimljen je privatno, ne u profesionalnom okruženju. 
- prikazuje seksualnu aktivnost, golotinju ili seksualizirani dio tijela.  
- osoba koja je prikazana u slikovnom sadržaju nije dala pristanak za kreiranje ili dijeljenje datog slikovnog sadržaja. 

Pored toga, Microsoft ne dopušta nikakve prijetnje o dijeljenju ili objavljivanju NCII sadržaja, što se naziva i intimnom iznudom. To obuhvata traženje od osobe ili iznošenje prijetnji osobi da preda novac, slike ili druge stvari od vrijednosti u zamjenu za neobjelodanjivanje NCII sadržaja.  

### Seksualno podvođenje  

Ne dopuštamo ljudima da koriste vlastite proizvode i usluge kako bi tražili ili nudili seks, seksualne usluge ili seksualni sadržaj u zamjenu za novac ili nešto drugo od vrijednosti. 

### Samoubistvo i samopovređivanje  

Radimo na uklanjanju bilo kakvog sadržaja o samoubistvu i samopovređivanju koji bi mogao biti opasan. Također znamo da ljudi mogu koristiti naše usluge kako bi razgovarali o mentalnom zdravlju, podijelili svoje priče ili se udružili u grupe s drugim osobama koje su pogođene samoubistvom ili samopovređivanjem. 

To obuhvata sljedeće (bez ograničenja): 

- izražavanje podrške općim načinima na koje ljudi mogu okončati vlastiti život, npr. pištoljem, vješanjem ili predoziranjem opijatima. 
- podsticanje neke osobe da sebi oduzme život. 
- prikazivanje slika stvarnog samoubistva ili njegovo pokušaja. 
- veličanje osoba koje su počinile samoubistvo zbog toga što su same sebi oduzele život. 

Sadržaj o samopovređivanju koji pokazuje, veliča ili nadahnjuje fizičko povređivanje samog sebe, uključujući posjekotine, opekotine ili zarezivanje kože. Obuhvaćen je i sadržaj koji podstiče ili daje upute za poremećaje prehrane ili sistematsko prejedanje ili nedovoljno uzimanje hrane. 

### Terorizam i nasilni ekstremizam  

Ne dopuštamo sadržaj koji veliča ili podržava teroriste ili nasilne ekstremiste, potpomaže njihovo vrbovanje ili podstiče ili omogućava njihove aktivnosti. Za identifikaciju terorista ili terorističkih grupa služimo se objedinjenim spiskom Savjeta bezbjednosti Ujedinjenih nacija. U nasilne ekstremiste ubrajaju se osobe koje prihvataju ideologiju nasilja ili nasilnu mržnju prema nekoj drugoj grupi. 

Izbrisat ćemo račun za Microsoft Learn svakog korisnika koji objavljuje sadržaj povezan s terorizmom i nasilnim ekstremizmom.  

### Trgovanje ljudima  

Ne dopuštamo nikakav sadržaj kojim se vrši trgovanje ljudima. Do trgovanja ljudima dolazi kada jedna osoba radi lične koristi izrabljuje drugu osobu uskraćujući joj njena ljudska prava. 

Trgovanje ljudima najčešće se sastoji od tri dijela: 

- ponavljajuća djela preseljenja, premještanja, kupovanja ili otimanja osoba. 
- primjena sile, laži, zavaravanja ili prinude za provedbu tih aktivnosti ili prijetnja njima. 
- aktivnosti se obavljaju za novac, status ili neku drugu vrstu dobitka. 

Trgovanje ljudima obuhvata prisiljavanje osoba na rad, stupanje u brak, upuštanje u seksualnu aktivnost ili podvrgavanje medicinskim tretmanima ili zahvatima bez njihovog pristanka, a nije ograničeno u pogledu dobi ili porijekla. 

### Nasilne prijetnje, poticanje i veličanje nasilja  

Ne dopuštamo sadržaj koji podstiče nasilje prema drugim ljudima putem prijetnji nasiljem ili podsticanja nasilja. 

Prijetnje nasiljem su riječi kojim se iskazuje konkretna namjera nanošenja teških fizičkih povreda nekoj osobi.  

Podsticanje je materijal koji ohrabruje ili poziva na nanošenje teških fizičkih povreda nekoj osobi ili grupi ili je izgledno da će uzrokovati takve povrede. 

Ne dopuštamo ni veličanje nasilja putem sadržaja koji hvali ili podržava stvarne činove nasilja kojim se nanose teške fizičke povrede osobama ili grupama, uključujući nasilje koje se dogodilo u prošlosti. 

### Odrasle osobe i seksualni sadržaj 

Ne dopuštamo korištenje Usluga za kreiranje ili dijeljenje neprikladnog sadržaja ili materijala (koji obuhvata, na primjer, golotinju, bestijalnost, pornografiju, uvredljiv jezik, eksplicitno nasilje, samopovređivanje ili kriminalne aktivnosti). 

### Psovanje i vulgarnost 

Ne dopuštamo psovanje ili bilo kakav drugi ponižavajući jezik.  

### Neželjene poruke 

Ne dopuštamo neželjene poruke ili bilo koje objave čija je svrha krađa identiteta ili kreiranje ili distribucija zlonamjernog softvera.  

Neželjene poruke obuhvataju neželjene ili nezatražene grupne poruke e-pošte, objave, zahtjeve za kontakt, SMS (tekstualne poruke), trenutne poruke ili sličnu elektroničku komunikaciju.  

Krađa identiteta (eng. phishing) podrazumijeva slanje poruka e-pošte ili druge elektroničke komunikacije u svrhu obmanjujućeg ili nezakonitog navođenja primalaca da otkriju lične ili osjetljive informacije radi sticanja pristupa računima ili evidencijama, izvlačenja dokumenata ili drugih osjetljivih informacija, plaćanja i/ili ostvarivanja finansijske koristi.  

Zlonamjerni softver obuhvata bilo koju aktivnost čija je svrha da izazove tehničku štetu, kao što je slanje zlonamjernih izvršnih datoteka, organiziranje napada u cilju uskraćivanja usluga ili upravljanje komandnim i upravljačkim serverima. 

### Klevetanje, lažno predstavljanje, lažne informacije 

Ne dopuštamo nikakve prevarantske, lažne ili obmanjujuće aktivnosti (npr. traženje novca pod lažnim izgovorima, izdavanje za drugu osobu, klevetanje, manipuliranje Uslugama radi povećavanja broja prikaza ili uticaj na rangiranja, ocjene ili komentare). 

## Korištenje Usluga

Usluge se mogu odnositi na usluge e-pošte, oglasne ploče, područja za čavrljanje, interesne grupe, forume, zajednice, lične web-lokacije, kalendare, foto-albume, ormariće za spise i/ili druga sredstva za razmjenjivanje poruka ili komunikaciju kako bi vam se omogućila komunikacija s drugima. Saglasni ste da Usluge koristite isključivo za objavljivanje, slanje i primanje poruka i materijala koji su primjereni i, ako je primjenjivo, vezani uz određenu Uslugu. Također ste saglasni da pri korištenju usluga nećete izvršavati sljedeće radnje, navedene kao primjer, a ne kao ograničenje:

- korištenje Usluga za upitnike, konkurse, piramidalne sheme, lančana pisma, bezvrijednu e-poštu, neželjenu e-poštu, slanje neželjene e-pošte ili dvostrukih ili nezatraženih poruka (komercijalne ili druge naravi).
- prenošenje ili stavljanje na raspolaganje na drugi način fajlova koji sadrže slike, fotografije, softver ili drugi materijal zaštićen zakonima o intelektualnom vlasništvu, uključujući kao primjer, a ne kao ograničenje, zakone o autorskim pravima ili zaštićenim znakovima (ili zaštićen pravima na privatnost ili publicitet) osim ako niste vlasnik prava ili ako ne upravljate pravima ili ste dobili potrebnu saglasnost za to.
- korištenje bilo kakvog materijala ili informacija, uključujući slike ili fotografije, stavljenih na raspolaganje putem Usluga na bilo koji način koji krši bilo kakvo autorsko pravo, zaštićeni znak, patent, trgovačku tajnu ili drugo vlasničko pravo bilo koje strane.
- prenošenje fajlova koji sadrže viruse, podmetnute programe, računarske crve, tempirane bombe, programe „cancelbot”, oštećene fajlove ili bilo kakav sličan softver ili programe koji mogu oštetiti rad računara ili vlasništvo druge osobe.
- oglašavanje, prodavanje ili potraživanje bilo kakve robe ili usluga u bilo koju poslovnu svrhu, osim ako Usluge izričito ne dopuštaju takve poruke.
- preuzimanje bilo kojeg fajla koji je objavio drugi korisnik Usluge za koji znate, ili biste trebali znati, da se ne smije legalno reproducirati, prikazivati, izvoditi i/ili distribuirati na takav način.
- falsificiranje ili brisanje bilo kakvih informacija o upravljanju autorskim pravima, kao što su oznake autorstva, pravna ili druga valjana obavještenja ili vlasnička obilježja ili oznake porijekla ili izvora softvera ili drugog materijala sadržanog u fajlu koji se prenosi.
- ograničavanje bilo kojeg korisnika da koristi Usluge i uživa u njima ili njegovo sprečavanje u tome.
- kršenje bilo kojeg kodeksa ponašanja ili drugih smjernica koje se možda primjenjuju na bilo koju Uslugu.
- ubiranje ili prikupljanje na drugi način informacija o drugim osobama, uključujući adrese e-pošte.
- kršenje važećih zakona ili propisa.
- kreiranje lažnih identiteta u svrhu zavaravanja drugih osoba.
- korištenje ili preuzimanje bilo kojeg imenika korisnika Usluga ili drugih informacija o korisnicima ili korištenju ili bilo kojeg njihovog dijela ili njihovo kopiranje ili pružanje na drugi način (uz naknadu ili bez nje) nekoj osobi ili subjektu.

Microsoft nema obavezu da nadzire Usluge. Međutim, Microsoft zadržava pravo pregledavanja materijala poslanih Uslugama te uklanjanja bilo kakvih materijala po vlastitom nahođenju. Microsoft zadržava pravo na ukidanje vašeg pristupa nekoj Usluzi ili svim Uslugama u bilo kojem trenutku, bez obavještenja i iz bilo kojeg razloga.

Microsoft zadržava pravo da u svakom trenutku otkrije bilo koje informacije onako kako Microsoft smatra potrebnim u svrhu poštivanja bilo kojeg važećeg zakona, propisa, odredbe, pravnog postupka ili zahtjeva državnih tijela ili da uredi, odbije objaviti ili ukloni bilo kakve informacije ili materijale, u cijelosti ili djelomično, isključivo po vlastitom nahođenju.

Kada u bilo kojoj od Usluga saopćavate informacije o sebi ili svojoj djeci na osnovu kojih je moguće utvrditi vaš identitet uvijek budite oprezni. Microsoft ne nadzire i ne podupire sadržaj, poruke ili informacije sadržane u Uslugama te se stoga Microsoft izričito odriče bilo kakve odgovornosti u pogledu Usluga i radnji koje proizlaze iz vašeg učestvovanja u Uslugama. Upravitelji i domaćini nisu ovlašteni glasnogovornici kompanije Microsoft i njihovi stavovi ne odražavaju nužno stavove kompanije Microsoft.

Materijali preneseni u Usluge mogu podlijegati ograničenjima korištenja, reprodukcije i/ili širenja; odgovorni ste za poštivanje takvih ograničenja ako preuzimate materijale.

Videozapisi i e-knjige mogu biti dostupni samo na engleskom. Ako kliknete web veze, mogli biste biti preusmjereni na web-lokaciju u SAD-u čiji je sadržaj isključivo na engleskom.

## Materijali koji se dostavljaju kompaniji Microsoft ili objavljuju u Uslugama

Microsoft ne polaže pravo na vlasništvo nad materijalima koje pružite kompaniji Microsoft (uključujući povratne informacije i prijedloge) ili koje objavite, prenesete, unesete ili pošaljete bilo kojoj Usluzi ili njoj pridruženim uslugama kako biste ih u svrhu pregleda učinili dostupnim javnosti ili članovima neke javne ili privatne zajednice (pojedinačnim nazivom „Podnesak” i zajedničkim nazivom „Podnesci”). Međutim, objavljivanjem, prenošenjem, unošenjem, pružanjem ili slanjem („Objavljivanje”) svog Podneska dajete kompaniji Microsoft, njenim povezanim kompanijama i podlicenciranim kompanija za koje je to neophodno dopuštenje za korištenje vašeg Podneska u njihovom internetskom poslovanju (uključujući, bez ograničenja, sve usluge kompanije Microsoft) uključujući, bez ograničenja, licencna prava na: kopiranje, distribuiranje, emitiranje, javno prikazivanje, javno izvođenje, reproduciranje, uređivanje, prevođenje i reformatiranje vašeg Podneska; objavljivanje vašeg imena u vezi s vašim Podneskom i pravo na podlicenciranje takvih prava bilo kojem dobavljaču Usluga.

U vezi s korištenjem vašeg Podneska, kako je ovdje navedeno, neće se isplaćivati nikakva naknada. Microsoft nema obavezu da objavljuje ili koristi bilo koji Podnesak koji pružite i Microsoft može ukloniti bilo koji Podnesak u bilo kojem trenutku po vlastitom nahođenju.

Objavljivanjem Podneska garantirate i izjavljujete da ste vlasnik svih prava ili da na drugi način upravljate svim pravima na svoj Podnesak kao što je opisano u ovim Uslovima korištenja, uključujući, bez ograničenja, sva prava potrebna za pružanje, objavljivanje, prenošenje, unošenje ili slanje Podnesaka.

Pored prethodno navedenih garancija i izjava, Objavljivanjem Podneska koji sadrži prikaze, fotografije, slike ili koji je na drugi način u potpunosti ili djelimično grafičke naravi (zajedničkim nazivom „Slike”), garantirate i izjavljujete (a) da ste vi vlasnik autorskih prava na takve Slike ili da vam je vlasnik autorskih prava na takve Slike dao dopuštenje za korištenje takvih Slika ili bilo kakvog sadržaja i/ili slika sadržanih u takvim Slikama u skladu s načinom i svrhom vašeg korištenja i kao što je na drugi način dopušteno ovim Uslovima korištenja i Uslugama, (b) da imate potrebna prava za dodjeljivanje licenci i podlicenci opisanih u ovim Uslovima korištenja te (c) da je svaka osoba prikazana na tim Slikama, ako je to slučaj, dala saglasnost za korištenje Slika na način naveden u ovom Uslovima korištenja, uključujući kao primjer, a ne kao ograničenje, distribuciju, javno prikazivanje i reprodukciju takvih Slika. Objavljivanjem Slika dodjeljujete (a) svim članovima svoje privatne zajednice (za svaku takvu Sliku dostupnu članovima takve privatne zajednice) i/ili (b) općoj javnosti (za sve takve Slike dostupne bilo gdje u Uslugama osim u privatnoj zajednici) dopuštenje za korištenje vaših Slika u vezi s korištenjem, kao što je dopušteno ovim Uslovima korištenja, bilo kojih Usluga (uključujući kao primjer, a ne kao ograničenje, izradu grafika i darovnih artikala koji sadrže takve Slike) te uključujući, bez ograničenja, neekskluzivnu licencu koja važi diljem svijeta bez plaćanja tantijema za: kopiranje, distribuiranje, emitiranje, javno prikazivanje, javno izvođenje, reproduciranje, uređivanje, prevođenje i reformatiranje vaših Slika bez dodavanja vašeg imena takvim Slikama, kao i pravo na podlicenciranje takvih prava bilo kojem dobavljaču Usluga. Licence za Slike dodijeljene na način opisan u prethodnim rečenicama ukidaju se u trenutku kada u potpunosti uklonite takve Slike iz Usluga pod uslovom da takvo ukidanje ne utiče na licence koje su u vezi s takvim Slikama dodijeljene prije nego što u potpunosti uklonite takve Slike. Za korištenje vaših Slika neće se isplaćivati nikakva naknada.

## Obavještenja i postupak za iznošenje zahtjeva u vezi s povredom autorskih prava

U skladu s članom 17. Zakona Sjedinjenih Država, Odjeljak 512(c)(2), obavještenja o zahtjevima za zaštitu u slučaju povrede autorskih prava trebaju se poslati imenovanom zastupniku pružaoca Usluge. NA UPITE KOJI NISU RELEVANTNI ZA SLJEDEĆI POSTUPAK NEĆE SE ODGOVARATI.
Pogledajte [Obavještenja i postupak za iznošenje zahtjeva u vezi s povredom autorskih prava.](https://www.microsoft.com/info/cpyrtinfrg.aspx)

## Veze na web-lokacije trećih osoba

VEZE U OVOJ USLUZI MOGU VAM OMOGUĆAVATI ODLAZAK S WEB-LOKACIJE KOMPANIJE MICROSOFT. POVEZANE WEB-LOKACIJE NISU POD NADZOROM KOMPANIJE MICROSOFT I ONA NIJE ODGOVORNA ZA SADRŽAJ BILO KOJE POVEZANE WEB-LOKACIJE, BILO KOJE VEZE SADRŽANE U POVEZANOJ WEB-LOKACIJI, NITI BILO KAKVE IZMJENE ILI AŽURIRANJA TAKVIH WEB-LOKACIJA. KOMPANIJA MICROSOFT NIJE ODGOVORNA ZA WEB-PRIJENOSE ILI BILO KOJI DRUGI OBLIK EMITIRANJA KOJI SE PRIMA S BILO KOJE POVEZANE WEB-LOKACIJE. MICROSOFT VAM OVE VEZE PRUŽA SAMO RADI PRAKTIČNOSTI, A UVRŠTAVANJE BILO KOJE VEZE NE IMPLICIRA PODRŠKU KOMPANIJE MICROSOFT WEB-LOKACIJI.

## Pravila o podnošenju nezatraženih ideja, zadržavanje prava i povratne informacije

KOMPANIJA MICROSOFT ILI NJENI ZAPOSLENICI NE PRIHVATAJU ILI NE RAZMATRAJU NEZATRAŽENE IDEJE, UKLJUČUJUĆI IDEJE ZA NOVE MARKETINŠKE KAMPANJE, NOVE PROMOCIJE, NOVE PROIZVODE ILI TEHNOLOGIJE, PROCESE, MATERIJALE, MARKETINŠKE PLANOVE ILI NOVE NAZIVE PROIZVODA. NEMOJTE SLATI IZVORNA KREATIVNA UMJETNIČKA DJELA, UZORKE, DEMO SNIMKE ILI DRUGA DJELA. ISKLJUČIVA SVRHA OVOG PRAVILA JE DA SE IZBJEGNU MOGUĆA NERAZUMIJEVANJA ILI SPOROVI U SLUČAJEVIMA KADA SE PROIZVODI ILI MARKETINŠKE STRATEGIJE KOMPANIJE MICROSOFT MOŽDA ČINE SLIČNIM IDEJAMA POSLANIM KOMPANIJI MICROSOFT. STOGA NEMOJTE SLATI NEZATRAŽENE IDEJE KOMPANIJI MICROSOFT ILI BILO KOJOJ OSOBI U KOMPANIJI MICROSOFT. AKO IPAK POŠALJETE SVOJE IDEJE I MATERIJALE, UPRKOS NAŠEM ZAHTJEVU DA TO NE ČINITE, NAPOMINJEMO DA MICROSOFT NE DAJE NIKAKVA UVJERAVANJA DA ĆE SE VAŠE IDEJE I MATERIJALI SMATRATI POVJERLJIVIM ILI VLASNIČKIM MATERIJALOM.

Osim kao što je izričito navedeno u ovom dokumentu TOU, Microsoft vam ne daje licencu ni bilo koja druga prava bilo koje vrste na temelju bilo kojih patenata, znanja „know-how”, autorskih prava, poslovnih tajni, zaštićenih znakova ili druge intelektualne svojine koja je u vlasništvu kompanije Microsoft ili pod njenom kontrolom ili pod kontrolom bilo kojeg njenog povezanog subjekta, uključujući, između ostalog, bilo koji naziv, komercijalnu opremu proizvoda, logotip ili slično. Ako kompaniji Microsoft dajete bilo kakve ideje, prijedloge, preporuke ili povratne informacije, uključujući, bez ograničenja, ideje za Usluge, nove proizvode, tehnologije, promocije, nazive proizvoda, povratne informacije i poboljšanja proizvoda (u nastavku „Povratne informacije”), dajete kompaniji Microsoft, bez naknade, tantijema ili drugih obaveza prema vama pravo da izrađuje vaše Povratne informacije, daje drugima da ih izrađuju, kreira izvedena djela na osnovu njih, koristi ih, dijeli i komercijalizira na bilo koji način i u bilo koju svrhu. Ne smijete davati Povratne informacije koje podliježu licenci kojom se od kompanije Microsoft zahtijeva da licencira svoj softver, tehnologiju ili dokumentaciju bilo kojim trećim osobama zato što kompanija Microsoft u njih uvrštava vaše Povratne informacije.
